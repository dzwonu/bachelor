\chapter{Wstęp}
Niniejsza praca dotyczy inżynierii oprogramowania i~systemów ekspertowych. W~wyniku pracy powstał system ekspertowy do oceny spółek giełdowych za pomocą analizy technicznej. Temat ten został podjęty ze względu na zainteresowanie analizą rynków finansowych, głównie rynku akcji, a~także chęć poszerzenia wiedzy z~zakresu budowy systemów ekspertowych. Realizacja systemu została wykonana z~wykorzystaniem podejścia funkcyjnego do tworzenia oprogramowania.

\section{Cele pracy}\label{sec:cele_pracy}

W~pracy stawiam następujące cele:

\begin{itemize}
 \item Stworzenie systemu ekspertowego oceniającego spółki giełdowe przy pomocy analizy technicznej
 \item Wykazanie skuteczności powstałego systemu przez analizę porównawczą wyników generowanych przez aplikację i~rzeczywistych zachowań cen spółek
 \item Opis zastosowania programowania funkcyjnego w procesie wytwarzania systemu ekspertowego
\end{itemize}

\section{Przegląd literatury oraz uzasadnienie wyboru tematu}

Temat analizy technicznej rynków finansowych rozwija się od przeszło 100 lat i~wiedza z tej dziedziny cały czas jest rozszerzana. W~obecnych czasach bardzo trudno jest jednej osobie, nawet jeśli jest ekspertem, przeprowadzić rzetelnie analizę techniczną wybranego rynku finansowego bądź aktywa na tym rynku w~czasie, który pozwalałby na wykorzystanie wniosków z~takiej analizy do wykonania pożądanych operacji na rynku. Stąd też potrzeba posiadania narzędzia, które będzie analizować przykładowo spółki giełdowe w~czasie znacząco krótszym niż zrobiłby to człowiek, a~przy tym z~taką samą bądź lepszą trafnością przewidywań zachowań cen. W~mojej pracy podstawowym źródłem wiedzy na temat analizy technicznej jest książka "Analiza techniczna rynków finansowych"\cite{analiza} autorstwa John'a J. Murphy'ego. Dodatkowo wspierałem się przewodnikiem po~analizie technicznej napisanym przez Steven'a Achelis'a pt.~"Technical Analysis from A~to~Z"\cite{achelis}. Ta~pozycja literaturowa zawiera przegląd i~opisy sposobu interpretacji wielu wskaźników analizy technicznej w~odniesieniu do aktualnej sytuacji rynkowej. Wcześniej wspomnianym narzędziem wykonującym analizę z~powodzeniem może być system ekspertowy. Taki system może za użytkownika wykonać obliczenia dla wszystkich potrzebnych wskaźników, a~także wykorzystując posiadaną bazę wiedzy i~reguł przeanalizować zależności pomiędzy wyliczonymi wartościami. Fundamentalną pozycją z~zakresu budowy systemów ekspertowych jest pozycja "Systemy ekspertowe"\cite{mulawka} polskiego autora Jana Mulawki. Posiłkowałem się również dwoma źródłami anglojęzycznymi. Pierwsze z~nich to książka "Building Expert Systems in~Prolog"\cite{merritt} autorstwa Dennis'a Merritt'a. Dzięki tej książce mogłem lepiej przeanalizować budowę systemów ekspertowych, w~których wnioskowanie opiera się w~oparciu o~reguły. Kolejnym źródłem jest książka "Artificial Intelligence and Expert Systems for Engineers"\cite{ai} posiadająca dwóch autorów - Krishnamoorthy i~Rajeev. Z~tej pozycji korzystałem praktycznie wyłącznie z~rozdziału dotyczącego systemów opartych o~bazę wiedzy. Swój system ekspertowy do analizy technicznej postanowiłem stworzyć z~wykorzystaniem funkcyjnego podejścia do programowania. Wybór taki podyktowany był chęcią poszerzenia swojej wiedzy z~zakresu metodologii programowania, a~także możliwością porównania wybranego podejścia z podejściem klasycznym. Do pisania aplikacji wykorzystałem jeden z~dialektów języka Lisp, język Clojure, który również poddam w~swojej pracy podstawowej analizie. Więdzę na temat języka Clojure czerpałem przede wszystkim z~książki "Programming Clojure" \cite{clojure} napisanej przez Stuart'a Halloway'a oraz Aaron'a Bedra, ale~także z~"The Joy of Clojure"\cite{joy} autorstwa Michael'a Fogus'a. Ponadto korzystałem z~książki "Learn You a Haskell for Great Good!"\cite{haskell} Miran'a Lipovaca. Książka ta~opisuje podstawy czysto funkcyjnego języka programowania jakim jest Haskell. Pozwoliła mi przestawić sposób myślenia na bardziej funkcyjny podczas pisania aplikacji. Dodatkowo w~bardzo prosty sposób opisuje jak w~funkcyjnych językach programowania przeprowadzane są obliczenia (ewaluacje funkcji), dzięki czemu lepiej mogłem wykorzystać język Clojure podczas tworzenia pracy.

\section{Układ pracy}

Struktura dalszej części pracy jest następująca: Rozdział \ref{chap:teoria} zawiera opis teorii podzielony na trzy części: Systemy ekspertowe, Programowanie funkcyjne oraz Analiza techniczna. Rozdział \ref{chap:narzedzia} opisuje technologie i~narzędzia wykorzystane w~pracy.  Rozdział \ref{chap:badania} przedstawia opis stworzonej aplikacji, a także wyniki przeprowadzonych przy jej pomocy badań. Rozdział \ref{chap:podsumowanie} podsumowuje uzyskane wyniki oraz płynące z~nich wnioski. Dodatek \ref{app:plyta} zawiera płytę CD z~aplikacją stworzoną w~ramach pracy.